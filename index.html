<!DOCTYPE html>
<html>
  <head>
    <meta charset="UTF-8">
    <link rel="stylesheet" href="./styles.css">
  </head>
  <body>
    <h1>Following is a paragraph</h1>
    <button id="toggle-gloss">Turn on gloss</button>
    <div id="tooltip" class="tooltip"></div>
    <p id="harley-p-1" class="manuscript has-text-align-left">Towarde acrys thanne he wolde<br>wyth moche stoor of syluer and goolde<br>sexty score schyppes as whe ffynde<br>Werre fforwarde saylyngge<br>and after come ffyffetẏ galeys<br>ffor to warde the nauẏes<br>So they saylede tenne dayes stẏlle<br>and hadde wẏnde &amp; weder att wylle<br>the elevenne day þay hadde tempeste<br>Nyght ne daẏ had þaẏ no reste .<br>Also theigh werre in strong auenture<br>theigh sighe a dromonde w[ith] oute mesure<br>was towarde the saraȝines<br>y charged w[ith] corne and w[ith] wẏnes<br>with wylde fuẏre and other vytayle<br>kẏng R[ichard] syghe the dromonde sanȝfaẏle<br>and calledde of hastẏng trenchemere<br>and bad hym ẏn a galeẏ wẏnde nere<br>for to aske wyth wham theẏ were<br>and watte theẏ hadde ẏn chaffare<br>Aleẏne had tẏde and men ẏ nowghe<br>and to the dromonde gan to rowghe<br>and asked with wham theẏ ware<br>and wate theẏ had ynne chaffare .<br>then answeryd[e] her latẏmer<br>Wordes to aleẏne trenchemer<br>whe be w[ith] the kyng of ffrawnce<br>and fro pvẏle bryng hys sustenawnce<br>alle thys monethe whe haue be in þe cee<br>Towarde acrys fayn wolde whe<br>Wẏnde vppe sayle sayde aleẏne swythe<br>&amp; sayle whe fforthe w[ith] wedres lythe<br>Nay he seẏde bẏ Thomas of ẏnde<br>whe mote nedes come behynde<br>for whe beth so eueẏ ffrawght<br>howghnethe mowghe whe sayle owght<br>thanne seide aleẏne sone anone</p>
    <p id="harley-p-2" class="manuscript">ẏ here none speke of ẏow butte one<br>lete stonde vppe me fferenne<br>thatt whe mowghe hem herenne<br>and know bẏ her tonges after þanne<br>ffor whe nulleth lyue sone manne<br>Than answeredd[e] herre latunerre<br>wyth namo ne spekest þ[ou] here<br>whe war to nẏght yn strong tempeste<br>Oure felawes taketh reste<br>Thanne seide trenchemer aleine<br>To kẏng Richard wyll y seẏne<br>that ȝe be alle saraȝynes<br>wyth corne y charged &amp; w[ith] wines<br>the saraȝẏnes sterte vppe alle prest<br>and seyd felawe do thẏ beste .<br>for alle the kyng and hys galeẏs<br>whe nolde ȝeve thre butter fflyes<br>Aleine seyled aȝeine warde<br>for to he come to kyng Richarde<br>he seyde mẏ lorde bẏ seint Johan<br>hẏghe be saraȝẏnes euerẏchone<br>than spake our kẏng of renowne<br>hẏs name was conquere de lẏoune<br>Of ȝour sawes ẏ am blythe<br>lette see eche man arne hẏm swythe<br>stere thou mẏ galeẏ trenchemere<br>ẏ wysse assayle the pawtenere<br>wyth mẏn axe ẏ wylle hem frape<br>that noon of ham ne schall ascape<br>hys gode armour was forthe browght<br>and hys gode axe forgate he nowghte<br>ther come marẏners ẏ nowghe<br>kẏng Richard[e] bad hem faste rowghe<br>roweth harde and who ys feynte<br>yn yvelle water he be adreẏnte .<br>hy rowed harde and leẏde tow<br>and song heuehow revẏlow<br>that the galeẏ yede so faste<br>so quarelle dothe of arblaste<br>The saraȝẏnys wer armed welle<br>Bothe yn yroune and yn stele<br>&amp; stode on borde &amp; fowghten harde<br>aȝenste gode kẏng Richarde<br>kyng Richarde and hys gode knẏghtes</p>
    <script src="./index.js"></script>
  </body>
</html>
